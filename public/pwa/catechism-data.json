{
  "1": {
    "id": 1,
    "title": "The Ten Commandments",
    "titleHindi": "दस आज्ञाएँ",
    "intro": "बाइबल में दी गई दस आज्ञाएँ और उनका अर्थ नीचे दिया गया है। विस्तार से पढ़ने के लिए टेप करें।",
    "sections": [
      {
        "question": "पहली आज्ञा - परमेश्वर तेरा ईश्वर मैं हूँ",
        "answer": "तू किसी दूसरे को ईश्वर मत मानना।",
        "explanation": "हम सब वस्तुओं से अधिक ईश्वर का भय, प्रेम और भरोसा रखें।"
      },
      {
        "question": "दूसरी आज्ञा - मूर्तिपूजा मत कर",
        "answer": "तू अपने लिये कोई मूर्ति खोदकर न बनाना।",
        "explanation": "हम ईश्वर का भय और प्रेम रखें, कि हम किसी बनायी हुई वस्तु की पूजा-सेवा न करें। न उसका नाम\n                            लेवें, न उसके सामने झुकें।"
      },
      {
        "question": "तीसरी आज्ञा - ईश्वर का नाम व्यर्थ न लेना",
        "answer": "परमेश्वर अपने ईश्वर का नाम अकारथ मत ले।",
        "explanation": "हम ईश्वर का भय और प्रेम रखें, कि हम उसके नाम से श्राप न देवें, न किरिया खावें, न टोना ओझाई\n                            करें, न झूठ बोलें, न ठगें। परन्तु सब विपत्तियों में उसकी दोहाई, विनती, स्तुति और धन्यवाद\n                            करें।"
      },
      {
        "question": "चौथी आज्ञा - विश्रामवार पवित्र रखना",
        "answer": "विश्रामवार को पवित्र रखने के लिए मत भूल।",
        "explanation": "हम ईश्वर का भय और प्रेम रखें, कि हम उसका वचन और धर्मोपदेश को तुच्छ न करें परन्तु पवित्र मान\n                            कर आनन्द से सुनें और सीखें।"
      },
      {
        "question": "पाँचवी आज्ञा - माता-पिता का आदर",
        "answer": "अपने माता-पिता का आदर कर।",
        "explanation": "हम ईश्वर का भय और प्रेम रखें, और अपने माता-पिता और स्वामियों का अपमान न करें, न ही उनको\n                            क्रोधित करें। परन्तु उनका सम्मान और सेवा करें, आज्ञा मानें और उनको प्यार करें।"
      },
      {
        "question": "छठवीं आज्ञा - हत्या मत कर",
        "answer": "तू खून न करना।",
        "explanation": "हम ईश्वर का भय और प्रेम रखें, कि हम अपने पड़ोसी के देह और प्राण को किसी प्रकार की हानि और\n                            दुःख न पहुँचावें। परन्तु देह और प्राण की विपत्ति में उसकी सहायता और भलाई करें।"
      },
      {
        "question": "सातवीं आज्ञा - व्यभिचार मत कर",
        "answer": "तू व्यभिचार न करना।",
        "explanation": "हम ईश्वर का भय और प्रेम रखें, कि हम अपने मन वचन और कर्म में शुद्ध और संयमी होकर जीवन बितावें\n                            और हर एक स्त्री-पुरुष, परस्पर प्रेम और आदर करें।"
      },
      {
        "question": "आठवीं आज्ञा - चोरी मत कर",
        "answer": "तू चोरी न करना।",
        "explanation": "हम ईश्वर का भय और प्रेम रखें, कि हम अपने पड़ोसी का धन-सम्पत्ति न छीनें, न खोटे माल अथवा\n                            व्यापार को अपनावें। परन्तु उसके धन-सम्पत्ति और जीविका की वृद्धि और रक्षा में सहायता करें।"
      },
      {
        "question": "नवीं आज्ञा - झूठी साक्षी मत दे",
        "answer": "तू अपने पड़ोसी के विरुद्ध झूठी साक्षी न देना।",
        "explanation": "हम ईश्वर का भय और प्रेम रखें, कि हम अपने पड़ोसी से झूठ न बोलें, न उसका भेद खोलें, न चुगली, न\n                            मिथ्या अपवाद करें। परन्तु उसका पक्ष और आदर करें और जहाँ तक बन पड़े यत्न से उसको भला ठहरावें।"
      },
      {
        "question": "दसवीं आज्ञा - लालच मत कर",
        "answer": "तू अपने पड़ोसी के घर का लालच न करना।",
        "explanation": "हम ईश्वर का भय और प्रेम रखें, कि हम अपने पड़ोसी के घर द्वार, खेत और मवेशियों पर लोभ की दृष्टि\n                            न रखें, न बहाना करके उनको अपनावें, न उसकी स्त्री, दास-दासी को फुसलावें या बिगाड़ें। परन्तु\n                            यत्न करें कि जो कुछ उसका है, कुशल से उसके पास रहे और उसके काम आवे।"
      }
    ],
    "nextChapter": {
      "id": 2,
      "title": "विश्वास-कथन (Creed)"
    }
  },
  "2": {
    "id": 2,
    "title": "The Apostles' Creed",
    "titleHindi": "प्रेरितों का विश्वास-कथन",
    "intro": "प्रेरितों का विश्वास तीन भागों में विभाजित है, जो सृष्टि, त्राण और पवित्रीकरण के विषय में सिखाता है।",
    "sections": [
      {
        "question": "पहला भाग - सृष्टि के विषय में",
        "answer": "मैं विश्वास करता हूँ परमेश्वर पिता पर जो स्वर्ग और पृथ्वी का\n                                सर्वशक्तिमान सिरजनहार है।",
        "explanation": "मैं मानता हूँ कि ईश्वर ने मुझे और सब सृष्टि को सिरजा। वह मुझे देह और प्राण, आँख-कान और सब\n                            चैतन्य और सब इन्द्रियाँ देकर अब तक पालन करता है। इसके अतिरिक्त मुझे ओढ़ना, बिछौना,\n                            खाना-पीना, घर-बार, स्त्री, लड़केवाले, खेत-मवेशी और सब सम्पत्ति, देह और प्राण के सब आवश्यक\n                            पदार्थ और आहार बहुताई से प्रतिदिन पहुँचाता है। सब जोखिम से बचाता और सब आपद से रक्षा करता है।\n                            यह सब मेरे गुण और योग्यता से नहीं परन्तु अपनी निरी पैत्रिक और ईश्वरीय भलाई और दया से करता\n                            है। तो अवश्य है कि मैं उसका धन्यवाद और प्रशंसा करूँ, उसका सेवक और आज्ञाकारी बना रहूँ। यह\n                            निसंदेह सत्य है।"
      },
      {
        "question": "दूसरा भाग - त्राण के विषय में",
        "answer": "और उसके एकलौते पुत्र अपने प्रभु यीशु ख्रिस्त पर जो पवित्र आत्मा\n                                से गर्भ में आया, कुँवारी मरियम से उत्पन्न हुआ, पंतियुस पिलातुस की आज्ञा से दुःख उठाया,\n                                क्रूस पर चढ़ाया गया, मर गया और गाड़ा गया, पाताल में उतरा, तीसरे दिन मृतकों में से जी\n                                उठा, स्वर्ग पर चढ़ गया और परमेश्वर सर्वशक्तिमान पिता के दाहिने हाथ बैठा है, जहाँ से वह\n                                जीवितों और मृतकों का विचार करने को फिर आवेगा।",
        "explanation": "मैं मानता हूँ कि यीशु ख्रिस्त मेरा प्रभु है। जो सच्चा ईश्वर होकर अनादि काल से पिता से उत्पन्न\n                            और सच्चा मनुष्य भी होकर कुँवारी मरियम से उत्पन्न हुआ। उसने मुझ खोये हुए श्रापित मनुष्य का\n                            उद्धार किया और मुझे सब पाप, मृत्यु और शैतान के अधिकार से बचाया। वह सोने और रूपे से नहीं,\n                            परन्तु अपने पवित्र अनमोल लोहू और अपने निर्दोषी दुःख-भोग और मृत्यु के द्वारा मुझे बचाया। कि\n                            मैं उसी का होऊँ, उसके अधीन होकर उसके राज्य में जाऊँ और अनन्त धर्म निर्दोषता और परम सुख में,\n                            उसकी सेवा करूँ। जैसे वह मृतकों में से जी उठा और सदालों जीता और राज्य करता है। यह निस्संदेह\n                            सत्य है।"
      },
      {
        "question": "तीसरा भाग - पवित्रीकरण के विषय में",
        "answer": "मैं विश्वास करता हूँ पवित्र आत्मा पर, एक ही पवित्र ख्रिस्तानी\n                                कलीसिया, पवित्रों की संगत पर, पापों की क्षमा, देह के जी उठने और अनन्त जीवन पर।\n                                आमीन।",
        "explanation": "मैं मानता हूँ कि मैं अपनी चेतना और शक्ति से अपने प्रभु यीशु ख्रिस्त पर किसी प्रकार न तो\n                            विश्वास कर सकता, न उसके पास पहुँच सकता हूँ। परन्तु पवित्र आत्मा ने मुझे मंगल समाचार के\n                            द्वारा बुलाया, अपने दानों से प्रकाशमय और सच्चे विश्वास में पवित्र और स्थिर किया। जैसे वह\n                            पृथ्वी पर सम्पूर्ण ख्रिस्तानी मंडली को बुलाता, बटोरता, प्रकाशमय और पवित्र करता है और यीशु\n                            ख्रिस्त में एक ही सच्चे विश्वास के द्वारा स्थिर करता रहता है। इसी कलीसिया में वह प्रतिदिन\n                            मेरे और सब विश्वासियों के सारे पाप अनुग्रह से क्षमा करता है और हम सभों को महाविचार के दिन\n                            मृतकों में से जिला उठावेगा और मुझे और सब ख्रिस्त विश्वासियों को अनन्त जीवन देगा। यह\n                            निस्संदेह सत्य है।"
      }
    ],
    "nextChapter": {
      "id": 3,
      "title": "प्रभु की प्रार्थना (Prayer)"
    }
  },
  "3": {
    "id": 3,
    "title": "The Lord's Prayer",
    "titleHindi": "प्रभु की प्रार्थना",
    "intro": "प्रभु यीशु ने हमें प्रार्थना करना सिखाया। यहाँ 'प्रभु की प्रार्थना' और उसका अर्थ दिया गया है।",
    "sections": [
      {
        "question": "प्रवेशन - हे हमारे पिता",
        "answer": "हे हमारे पिता तू जो स्वर्ग में है।",
        "explanation": "इस प्रवेशन के द्वारा ईश्वर प्रेम से हमको उकसाता है कि हम निश्चय विश्वास करें कि हमारा वह सत्य\n                            पिता है और कि हम उसके सच्चे सन्तान हैं। जिससे हम भरोसा और साहस के साथ उससे निवेदन करें जैसे\n                            प्रिय लड़के कुछ संदेह न करके अपने माता-पिता से किसी बात का निवेदन करते हैं।"
      },
      {
        "question": "पहली विनती - तेरा नाम पवित्र किया जावे",
        "answer": "तेरा नाम पवित्र किया जावे।",
        "explanation": "जब ईश्वर का वचन निर्मल और निष्कपट रीति से सिखाया जाता है और हम ईश्वर के सन्तानों के समान उसके\n                            अनुसार धार्मिकता से जीते हैं। हे प्रिय स्वर्गवासी पिता हमारी सहायता कर कि ऐसा ही हो। परन्तु\n                            जो कोई ईश्वर के वचन की शिक्षा से भिन्न सिखाता है और जीता है, वह हमारे बीच में ईश्वर के नाम\n                            को अपवित्र करता है। हे स्वर्गवासी पिता इससे हमको बचा।"
      },
      {
        "question": "दूसरी विनती - तेरा राज्य आवे",
        "answer": "तेरा राज्य आवे।",
        "explanation": "जब स्वर्गवासी पिता हमको अपना पवित्र आत्मा देता है कि हम उसके अनुग्रह के द्वारा उसके पवित्र\n                            वचन पर विश्वास करें और जैसे इस काल में, वैसे ही अनन्त काल में पवित्रता से जीयें।"
      },
      {
        "question": "तीसरी विनती - तेरी इच्छा पूरी हो",
        "answer": "तेरी इच्छा जैसे स्वर्ग में वैसे पृथ्वी पर भी होवे।",
        "explanation": "जब ईश्वर सब बुरा परामर्श, इच्छा और अभिप्राय, जो हमको ईश्वर का नाम पवित्र करने और उसका राज्य\n                            हमारे पास पहुँचने नहीं देते हैं, अर्थात् शैतान, संसार और हमारे शरीर की इच्छा को रोकता और भंग\n                            करता है। वरन अपने वचन और विश्वास में हमारे जीवन के अन्त तक हमारी दृढ़ रक्षा करता रहता है।\n                            यही उसकी उत्तम और करूणामय इच्छा है।"
      },
      {
        "question": "चौथी विनती - प्रतिदिन की रोटी",
        "answer": "हमारी प्रतिदिन की रोटी आज हमको दे।",
        "explanation": "इसका यह अर्थ है कि सब कुछ जो हमारे प्रतिपालन के लिए आवश्यक है अर्थात् खाना-पीना,\n                            ओढ़ना-बिछौना, घर-द्वार, खेत-मवेशी, द्रव्य, धन-संपत्ति, भक्त स्त्री-पुरुष, भक्त लड़के, भक्त\n                            दास-दासी, भक्त और विश्वस्त शासन, राजकीय सुदशा, सुखदायक ऋतु, देश का कुशल-चैन, आरोग्य,\n                            सुव्यवहार, मान-मर्यादा, सच्चे मित्र, विश्वस्त पड़ोसी इत्यादि।"
      },
      {
        "question": "पाँचवी विनती - अपराध क्षमा कर",
        "answer": "और हमारे अपराधों को क्षमा कर जैसे हम भी अपने अपराधियों को क्षमा\n                                करते हैं।",
        "explanation": "हम इस निवेदन में माँगते हैं कि स्वर्गवासी पिता हमारे पापों पर दृष्टि न करे और उनके कारण हमारी\n                            विनती को अनसुनी न करे, क्योंकि जो कुछ हम माँगते हैं, उसके योग्य हम नहीं हैं और कुछ भी नहीं\n                            कमा सकते हैं। इसलिए कि हम प्रतिदिन अनेक पाप करते और केवल दण्ड ही कमाते हैं, परन्तु वह हमको\n                            अपनी अनुग्रह और भलाई से सब कुछ देवे। हम भी मन से उनकी क्षमा करेंगे जो हमारा अपराध करते हैं\n                            और बुराई के बदले आनन्द से भलाई करेंगे।"
      },
      {
        "question": "छठवीं विनती - परीक्षा में मत डाल",
        "answer": "और हमको परीक्षा में मत डाल।",
        "explanation": "ईश्वर तो किसी की परीक्षा नहीं करता है, परन्तु हम इस निवेदन में माँगते हैं कि वह आप हमारी\n                            रक्षा करके हमको सम्भाले कि शैतान, संसार और हमारा शरीर हमको न ठगे, न मिथ्या विश्वास, संदेह और\n                            निराशता में गिरावे और दूसरे कठिन कुकर्म और बुराई में न डालें, और हम ऐसी परीक्षाओं से कितना\n                            ही व्याकुल किये जावें तौभी न गिर पड़ें, परन्तु अन्त में जय प्राप्त करें।"
      },
      {
        "question": "सातवीं विनती - बुरे से छुड़ा",
        "answer": "परन्तु बुरे से छुड़ा।",
        "explanation": "हम इस निवेदन में सब विनतियाँ मिलाकर माँगते हैं कि हमारा स्वर्गवासी पिता हमको देह और प्राण,\n                            धन-सम्पत्ति और मर्यादा की सब हानि और जोखिम से बचावे और अन्त में जब मरने की घड़ी पहुँचे तब\n                            धन्य मृत्यु प्रदान करे और हमको अपने दयापूर्ण उपकार के द्वारा इस दुःख सागर से पार करके अपने\n                            पास स्वर्ग में ग्रहण करे।"
      },
      {
        "question": "उपसंहार - राज, पराक्रम और महिमा",
        "answer": "क्योंकि राज्य और पराक्रम और महिमा सदा तेरे हैं, आमीन।",
        "explanation": "हमको निश्चय हो कि ऐसी विनतियाँ हमारे स्वर्गवासी पिता के आगे ग्राह्य होती हैं। क्योंकि उसने आप\n                            ही हमको आज्ञा दी है कि हम इस प्रकार से माँगे और उसने सुनने की प्रतिज्ञा की है। आमीन, आमीन\n                            अर्थात् सच निसंदेह ऐसा ही होगा।"
      }
    ],
    "nextChapter": {
      "id": 4,
      "title": "पवित्र बपतिस्मा (Baptism)"
    }
  },
  "4": {
    "id": 4,
    "title": "Holy Baptism",
    "titleHindi": "पवित्र बपतिस्मा",
    "intro": "पवित्र बपतिस्मा क्या है और इसका हमारे जीवन में क्या महत्व है?",
    "sections": [
      {
        "question": "पहला भाग - बपतिस्मा का स्वरूप",
        "answer": "बपतिस्मा क्या है?",
        "explanation": "वही वचन है जो हमारा प्रभु यीशु ख्रिस्तमत्ती 28:19में कहता है कि \"तुम जाके\n                            सब देशों के लोगों को शिष्य करो और उन्हें पिता, पुत्र और पवित्र आत्मा के नाम से बपतिस्मा दो।\""
      },
      {
        "question": "दूसरा भाग - बपतिस्मा का लाभ",
        "answer": "बपतिस्मा क्या फल देता है?",
        "explanation": "वही है जो हमारे प्रभु यीशु,मार्क के\n                                16:16में कहता है कि \"जो विश्वास करे और बपतिस्मा लेवे सो त्राण पावेगा परन्तु जो\n                            विश्वास न करे सो दण्ड के योग्य ठहराया जायेगा।\""
      },
      {
        "question": "तीसरा भाग - जल और वचन",
        "answer": "जल क्यों कर ऐसे बड़े कार्य कर सकता है?",
        "explanation": "जैसे पावलतीतुस के 3:5में कहता है कि\n                            \"नये जन्म के स्नान के द्वारा और पवित्र आत्मा से नये किये जाने के द्वारा उसने हमें बचाया, जिस\n                            आत्मा को उसने हमारे त्राणकर्त्ता यीशु ख्रिस्त के द्वारा हमों पर अधिकाई से उंडेला। इसलिए कि\n                            हम उसके अनुग्रह से धर्मी ठहराये जाके अनन्त जीवन की आशा के अनुसार अधिकारी बन जावें, यह वचन\n                            विश्वास योग्य है।\""
      },
      {
        "question": "चौथा भाग - बपतिस्मा का महत्व",
        "answer": "परन्तु ऐसे जलाभिषेक का क्या अर्थ है?",
        "explanation": "सन्त पावलरोमियों के 6:4में कहता है\n                            कि \"उसकी मृत्यु का बपतिस्मा लेने से हम उसके संग गाड़े गये कि जैसे ख्रिस्त पिता के ऐश्वर्य से\n                            मृतकों में से उठाया गया, वैसे हम भी जीवन की सी नई चाल चलें।\""
      }
    ],
    "nextChapter": {
      "id": 5,
      "title": "पवित्र भोज (Communion)"
    }
  },
  "5": {
    "id": 5,
    "title": "Holy Communion",
    "titleHindi": "पवित्र भोज",
    "intro": "पवित्र प्रभुभोज, जिसे वेदी का सक्रामेन्त भी कहते हैं, हमारे विश्वास के लिए क्या अर्थ रखता है?",
    "sections": [
      {
        "question": "पहला भाग - प्रभुभोज का स्वरूप",
        "answer": "वेदी का सक्रामेन्त क्या है?",
        "explanation": "सुसमाचार सन्त मत्ती (26:26), मार्क (14:22) लूक (22:19) और सन्त पावल (1 कोरिन्थ 11:23) यों\n                            लिखते हैं: \"हमारे प्रभु यीशु ख्रिस्त ने जिस रात वह पकड़वाया गया उसी रात को रोटी ली और\n                            धन्यवाद करके तोड़ी और अपने शिष्यों को दिया और कहा, 'लो खाओ यह मेरी देह है जो तुम्हारे लिए दी\n                            जाती है, मेरे स्मरण के लिए यह किया करो।' इसी रीति से बियारी के पीछे कटोरा भी लेके धन्य माना\n                            और उसे उन्हें दिया और कहा, 'लो तुम सब इससे पीयो, यह मेरा लोहू अर्थात् नये नियम का लोहू है।\n                            जो तुम्हारे और बहुतों के लिए पापमोक्षण के निमित्त बहाया जाता है। जब-जब तुम इसे पीयो तब-तब\n                            मेरे स्मरण के लिए यह किया करो।'\""
      },
      {
        "question": "दूसरा भाग - प्रभुभोज का लाभ",
        "answer": "ऐसे खान-पान से क्या फल होता है?",
        "explanation": "इसका उत्तर हमको इस वचन से मिलता है कि \"तुम्हारे लिए दया और पापमोक्षण के निमित्त बहाया जाता\n                            है।\" अर्थात् इस वचन के द्वारा हमको इस सक्रामेन्त में पापमोक्षण, जीवन, धार्मिकता और त्राण\n                            मिलता है क्योंकि जहाँ पापमोक्षण है वहाँ जीवन और त्राण भी है।"
      },
      {
        "question": "तीसरा भाग - प्रभुभोज की शक्ति",
        "answer": "इस शारीरिक खान-पान से क्यों कर बड़े कार्य हो सकते हैं?",
        "explanation": "निस्संदेह खान-पान जो ऐसा नहीं करता है परन्तु यह वचन जो लिखा गया है कि \"तुम्हारे लिए दया और\n                            पापमोक्षण के निमित्त बहाया जाता है।\" यह वचन शारीरिक खान-पान सहित इस सक्रामेन्त का सिर और सार\n                            हैं और इस वचन के विश्वासी को वह प्राप्त होता है जो कहा और बताया है अर्थात् पापों की क्षमा।"
      },
      {
        "question": "चौथा भाग - प्रभुभोज की योग्यता",
        "answer": "कौन योग्यता से इस सक्रामेन्त का व्यवहार करता है?",
        "explanation": "उपवास और देह को प्रस्तुत करना तो अच्छा बाहरी साधन है परन्तु वह यथार्थ, योग्य और सुप्रस्तुत\n                            है, जो इस वचन पर विश्वास करता है कि \"तुम्हारे लिए दया और पापमोक्षण के निमित्त बहाया जाता\n                            है।\" परन्तु जो इस वचन पर विश्वास नहीं करता अथवा संदेह रखता है, वह अयोग्य और अप्रस्तुत है\n                            क्योंकि यह वचन \"तुम्हारे लिए\" सर्वथा ऐसा मन चाहता है जो विश्वास करता है।"
      }
    ],
    "nextChapter": {
      "id": 6,
      "title": "पाप-स्वीकार (Confession)"
    }
  },
  "6": {
    "id": 6,
    "title": "Confession",
    "titleHindi": "पाप-स्वीकार",
    "intro": "पाप स्वीकार और क्षमा (Confession and Absolution) के विषय में मसीही शिक्षा।",
    "sections": [
      {
        "question": "पहला भाग - पाप स्वीकार का स्वरूप",
        "answer": "पाप स्वीकार क्या है?",
        "explanation": "पाप स्वीकार में दो विषय हैं: पहला पाप मान लेना, दूसरा पुरोहित से ऐसे पाप का क्षमा ग्रहण करना\n                            जैसे ईश्वर से, और संदेह न करना परन्तु यह दृढ़ विश्वास रखना कि इस पाप क्षमा के द्वारा\n                            स्वर्गवासी ईश्वर के सम्मुख पापमोक्षण प्राप्त हुआ।"
      },
      {
        "question": "दूसरा भाग - पापों की पहचान",
        "answer": "किन-किन पापों को स्वीकार करना चाहिए?",
        "explanation": "दस आज्ञाओं के अनुसार अपने जीवन की दशा परख। चाहे तू माता-पिता, पुत्र-पुत्री, स्वामी, घरनी या\n                            दास हो, चाहे तू अनाज्ञाकारी, अविश्वस्त, आलसी हुआ हो, चाहे तूने वचन अथवा कर्म से किसी को दुःख\n                            दिया हो, चाहे किसी की चोरी अथवा आलस और ढिलाई से हानि की हो।"
      },
      {
        "question": "तीसरा भाग - कुंजियों का अधिकार",
        "answer": "कुंजियों का अधिकार क्या है?",
        "explanation": "हम विश्वास करते हैं कि ख्रिस्त के बुलाए हुए सेवक जो कुछ उसकी ईश्वरीय आज्ञानुसार हमसे करते हैं\n                            अर्थात् - विशेष कर जब वे प्रकट और अपश्चात्तापी पापियों को ख्रिस्तीय मण्डली से निकालते और\n                            उनको जो अपने पापों के लिए पश्चात्ताप करते और सुधारने चाहते हैं, फिर क्षमा ग्रहण करते हैं तो\n                            - यह स्वर्ग में ऐसा पक्का और निश्चय है मानो कि हमारा प्रिय प्रभु यीशु आप ही हमसे ऐसा करता\n                            है।"
      }
    ]
  }
}